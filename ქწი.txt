თავი პირველი
"ჩვენთან არს ღმერთი"

და უწოდებენ სახელად ემანუელს, „ჩვენთან არს ღმერთი“.
„უფლის დიდების შემეცნების ნათელი" იესო ქრისტესაგან მოდის დასაბამიდანვე იესო ქრისტე და მამა ერთნი არიან. იესო „ღვთის ხატებაა", უზენაესის ძლიერებისა და დიდების გამოცხადება და მისი დიდების ნათელია. იესო ქრისტე მოვიდა წუთისოფელში მამის სიდიადის გამოსაცხადებლად. იგი მოვიდა ამ ცოდვილ დედამიწაზე, რათა დაენახებინა ადამიანებისათვის უფლის სიყვარულის ნათელი და „ღმერთი ყოფილიყო ჩვენთან“, ამიტომ არის მის შესახებ წინასწარმეტყველებაში ნათქვამი: „და უწოდებენ სახელად ემანუელს". 
იგი მოვიდა დედამიწაზე, რათა ეცხოვრა ჩვენს შორის და გაეცხადებინა ღმერთი ადამიანთა და ანგელოზთა წინაშე. იგი იყო „ღვთის სიტყვა", უფლის ზრახვათა გამოცხადება. თავის მოწაფეთათვის აღვლენილ ლოცვებში იგი ამბობს: „შენი სახელი გამოვუცხადე ადამიანებს“, „ადამიანის მოყვარულო და მოწყალევ, მრავლის მომთმენელო და მიმტევებელო, და ჭეშმარიტო“; „რათა სიყვარული, რომლითაც შემიყვარე, იყოს მათში და მე მათში ვიყო“. მაგრამ ეს გამოცხადება მიეცათ არა მარტო დედამიწის მკვიდრთ. ჩვენი სამყაროს მცირე ნაწილი - დედამიწა – მთელი უსასრულო სამყაროს შესწავლის საგანია. „ანგელოზებსაც სურთ ჩასწვდნენ“ ღვთის მადლით ადამიანის გადარჩენის საოცარ გეგმას და ისინი უსასრულო
საუკუნეთა მანძილზე ეცდებიან უფლის გამომსყიდველი სიყვარულის  საიდუმლოს ამოხსნას. დედამიწისაგან გამოსყიდული ღვთის შვილები სხვა, შეურყვნელ სამყაროთა წარმომადგენლებთან ერთად ქრისტეს ჯვარცმის სიდიადეში ჰპოვებენ სიბრძნის წყაროს და ხოტბას შეასხამენ მას, ისინი დაინახავენ, რომ იესოს მიერ ნათქვამი მისი თავგანწირული სიყვარულის სიტყვებია და გოლგოთას ბრწყინვალებაში გამოცხადებული  თავგანწირული სიყვარულის კანონი, სიცოცხლისა ზეცაში და დედამიწაზე.  ეს არის სიყვარული, რომელიც „არ ეძებს თავისას“ და რომელიც ღმერთისგან მოდის, და მასში - „მორჩილში და დამდაბლებულში“.  გაცხადებულია მისი ხასიათი, ვინც „მიუდგომელ ნათელში“ იმყოფება.
დასაბამიდან უფალი გამოჩნდა თავის შემოქმედებაში. ქრისტემ  „განართხა" ზეცა და საფუძველი დაუდო დედამიწას; მანვე შექმნა  ვარსკვლავთა და მნათობთა სამყარო და მინდვრის ყვავილები დედა მიწაზე, მან განამზადა მთები თავისი ძალით, „რადგან მისია ზღვა - მან შეჰქმნა იგი, და ხმელეთი მის ხელთა ქმნილებაა" ფს. 64:7; 94:5.
აღავსო დედამიწა სილამაზით და ზეცა - ჰანგებით, და ყოველი მის  მიერ შექმნილი ხმელეთზე, მყარზე თუ ზეცაში ზეციერი მამის სიყვარულის  ბეჭედს ატარებს. ცოდვამ დაამახინჯა უფლის ქმნილებათა სრულყოფილება, მაგრამ  კვლავინდებურად შემორჩენილია მათზედ შემოქმედის ხელი დღესაც კი ყოველი ქმნილება უზენაესის სრულქმნილებაზე მეტყველებს, არაფერი, და არავინ, ეგოისტი ადამიანის გარდა, არ ცხოვრობს მხოლოდ თავისთვის, ყოველ ფრინველს, ცის ბინადარს და ცხოველს ძირს, დედამიწაზე - ყველას ერთმანეთისათვის სარგებლობა მოაქვს. და ყოველი ტყის ფოთოლი,
და ყველაზე უმნიშვნელო მწერიც კი თავის დანიშნულებას ასრულებს, ყოველი ხე, ბუჩქი და ფოთოლი გამოყოფს იმ ნივთიერებებს, რომელთა გარეშეც ადამიანებსა და ცხოველებს არსებობა არ შეუძლიათ. ხოლო ადამიანები და ცხოველები, თავის მხრივ, ხელს უწყობენ მცენარეთა ზრდასა და სიცოცხლეს. მშვენიერ ყვავილთა სურნელება კურთხევაა კაცობრიობისათვის. მზე თავისი სხივებით სიხარულს ჰგვრის ყოველ ცოცხალ არსებას. ოკეანეები თავიანთი სიცოცხლისმომგვრელი წყაროებით მთელი დედამიწის წყლებს აგროვებენ, რათა კვლავ გასცენ ისინი. მათი ზედაპირიდან აორთქლე-ბული ტენი წვიმის სახით კვლავ უბრუნდება მიწას მისი აყვავებისა და ნაყოფიერებისათვის.
 ანგელოზები – ეს ზეციური დიდების მაცნეები, თავიანთ სიყვარულს ადამიანებს უძღვნიან და მოუღლელად ზრუნავენ დაცემულ და ცოდვილ ადამიანთა სულებზე. ზეციური არსებები ცდილობენ ჩვენზე ზემოქმედებას და ამ ბნელ წუთისოფელში ზეციურ საგანთა ნათელი მოაქვთ. თანაგრძნობითა და მოთმინებით ცდილობენ ისინი ადამიანთა სულების გამოღვიძებას, რათა დაცემულ ადამიანებს აღუდგინონ ქრისტესთან დაკარგული ურთიერთობა, ისეთი დიდებული სახით. რომლის წარმოდგენაც მათთვის შეუძლებელია.
ბუნებაში ყველაფერი მოწმობს ღმერთზე, მაგრამ ყველაზე სრულყოფილად იგი გაცხადებულია იესოში. იესოს სახემ გვიჩვენა, რომ უფლის დიდება სხვებისადმი მის მსახურებაში გამოიხატება. „მე არაფერს ვაკეთებ ჩემით“, - თქვა ქრისტემ, — „როგორც მე მომავლინა ცოცხალმა მამამ, მე მამით ვცოცხლობ“, „მე არ ვეძებ ჩემს დიდებას, არამედ მის დიდებას, ვინც მე მომავლინა“ / იოან. 828; 6:57; 850, 7:18/. ამ სიტყვებში ჩადებულია უდიდესი პრინციპი — სამყაროს სიცოცხლის კანონი. ყველაფერი, რაც ქრისტემ ღმერთისგან მიიღო. მიიღო გასაცემად. ასეთივე პრინციპი მოქმედებს ზეციურ სასუფეველში — მის მსახურებაში უფლის მიერ შექმნილ არსებათა მიმართ, თავისი საყვარელი ძის მეშვეობით მამა აფრქვევს მათზე სასიცოცხლო ენერგიას და ძის მეშვეობითვე იგი უბრუნდება ქება-დიდების ნაკადებით და სიხარულის მსახურებით სიცოცხლის უდიდეს წყაროს. ამგვარად, ქრისტეში იკვრება წრე სიკეთისა, რამელიც აცხადებს სიცოცხლის უდიდესი კანონმდებლის არსს და სამყაროში მოქმედ სიცოცხლის კანონს.
ეს კანონი ჯერ კიდევ ზეცაში იქნა დარღვეული. ცოდვა ეგოიზმით იწყება. ლუციფერმა, ნათელმა ქრუბიმმა, ზეცაში პირველობა ისურვა. მას სურდა ზეციურ არსებებზე ძალაუფლების მითვისება, რათა მათ არა ღმერთისთვის, არამედ მისთვის ეცათ თაყვანი. ამის გამო მან, ბრალი დასდო რა უზენაესს თვითგანდიდებისკენ სწრაფვაში, ცრუდ  წარუდგინა ღმართი მათ, თავისი მანკიერი თვისებიბი მან სიყვარულის ღმერთს მიაწერა. ღვთის სიტყვისა და მის კეთილ ზრახვათა მიმართ უნდობლობისა და ურწმუნოების დათესვის გზით, მან შეცდომაში შეიყვანა ანგელოზები და ადამიანები. რადგანაც უფალი ღმერთი უჩვეულოდ დიდებულია, ხოლო მისი არსი – მართლმსაჯულებაა, სატანამ ადამიანებს შთააგონა, რომ ღმერთი სასტიკია და სულაც არ არის მიმტევებელი. მან შესძლო პირველ ადამიანთა მოტყუება და მათი თავის მხარეზე გადაბირება, აიძულა ღმერთის წინააღმდეგ წასვლა. და დაფარა დედამიწა ტანჯვათა ოკეანემ. 
დაიკარგა რა ჭეშმარიტი ცოდნა ღმერთის შესახებ, დედამიწა სულიერ წყვდიადში ჩაიძირა. და ამ სიბნელის გაფანტვისა და ადამიანთა კვლავ უფლისკენ მოქცევისათვის საჭირო იყო სატანური ცდუნების მოსპობა. მაგრამ ამის ძალისმიერი მეთოდებით გაკეთება შეუძლებელი იყო. ძალდატანება უფლის მმართველობის საფუძველს ეწინააღმდეგება. უფალს მხოლოდ სიყვარულზე დაფუძნებული მსახურება სურს, ხოლო სიყვარული ძალით არ შეიძლება. სიყვარულის გამოწვევა მხოლოდ სიყვარულით შეიძლება. უფლის ცნობა მის სიყვარულს ნიშნავს. სწორედ ამიტომ იყო საჭირო ადამიანებისათვის უფლის ხასიათის გამჟღავნება, რომელიც სატანის ხასიათის სრული ანტიპოდია. მხოლოდ ერთ არსებას შეეძლო ამის გაკეთება მთელს სამყაროში. მხოლოდ მას, ვინც ჩაწვდა ღვთიური სიყვარულის მთელ სილამაზესა და სიღრმეს, შესწევდა უნარი იგი წუთისოფლისათვის გაეცხადებინა. ცოდვისა და ურჯულოების წყვდიადში ჩაფლული დედამიწა უნდა გაენათებინა „მზეს სიმართლისა და კურნებას მის სხივებში“ /თარგ. ორიგ. მალ. 4:2/. 
ჩვენი გადარჩენის გეგმა ადამის დაცემამდე დიდი ხნით ადრე მომწიფდა. იგი იყო იმ საიდუმლოს გამოცხადება, „რომლიც უკუნითიდან მიდუმებული იყო“ /რომ. 14:24/. მასში იშლებოდა პრინციპები, რომლებიც ოდითგანვე უფლის ტახტის საფუძველი იყო. დასაბამიდანვე იცოდნენ მამამ და ქრისტემ სატანის განდგომილების და ადამიანის დაცემის შესახებ, რომელიც მაცდურის ძალამ მოიმოქმედა. უფალს დასაბამიდანვე არ განუსაზღვრავს ცოდვის არსი, მაგრამ მან წინასწარ განჭვრიტა მისი აღმოცენება და შეადგინა ამ საშინელი კატასტროფისაგან თავის დაღწევის გეგმა. მისი სიყვარული წუთისოფლის მიმართ იმდენად დიდი იყო, რომ მან გადაწყვიტა მიეცა მისთვის თავისი ერთადერთი ძე, „რათა ყოველი მისი მორწმუნე არ დაიღუპოს, არამედ ჰქონდეს საუკუნო სიცოცხლე“ /იოან. 3:16/. 
ლუციფერმა განაცხადა: „ცად ავხდები, ღვთის ვარსკვლავთა ზემოთ ტახტს დავიდგამ.... უზენაესს გავუტოლდები“ /ეს. 14:13,14/. მაგრამ ქრისპნემ. „თუმცა ღვთის ხატება იყო, და მტაცებლობად არ თვლიდა ღვთის თანასწორად ყოფნას, არამედ დაიძაბუნა თავი და მიიღო მონის ხატება, გახდა კაცთა მსგავსი და შესახედაობით კაცს დაემსგავსა“ /ფილ. 2.6,7/. ეს მსხვერპლი მის მიერ ნებაყოფლობით იყო გაღებული. იესოს შეეძლო მამასთან დარჩენილიყო ზეციური დიდების გარემოცვაში, ზეციურ ანგელოზთა მიერ პატივდებული. მაგრამ მან თავისი კვერთხი მამას გადასცა და ტახტიდან დედამიწაზე ჩამოვიდა ბნელში მოარულთათვის ნათლის მისაცემად და დაღუპულთათვის სიცოცხლის დასაბრუნებლად -
თითქმის ორი ათასი წლის წინათ უფლის ტახტიდან გაისმა საიდუმლო - ებით მოცული სიტყვები: „აჰა, მოვდივარ", „მსხვერპლი და შესაწირავი არ გსურს, მაგრამ სხეული განმიმზადე მე“, „აჰა, მოვდივარ, როგორც წიგნის დასაწყისში წერია ჩემზე, შენი ნების აღსასრულებლად, ღმერთო!" |ებრ, 10,5-7/ აქ საუბარია იმ გეგმის აღსრულების შესახებ, რომელიც ჩაფიქრებულია დასაბამიდან. ქრისტე მზად იყო ხორციელად მოსულიყო ჩვენს წუთისოფელში. იგი ამბობს: „მაგრამ სხეული განმიმზადე მე“. იგი რომ თავისი დიდებით მოსულიყო, რომელიც ჰქონდა მამასთან წუთისოფლის შექმნამდე, ჩვენ ვერ ავიტახდით მის სიახლოვეს. მისი დიდება დაფარულ იქნა, რათა შეგვძლებოდა მისი ცქერა და არ დავღუპულიყავით. მისი ღვთიური ბუნება დაიფარა 'ხორცში, ხოლო მისი უხილავი დიდება — ადამიანის ხილულ ხატებაში.
ეს უდიდესი ჩანაფიქრი ადრე ჩვენთვის გაცხადებული იყო სიმბოლოებში. და პირველსახეებში: ცეცხლმოდებული ბუჩქი, რომელშიც იესო ქრისტე მოსეს ეჩვენა, უფლის დიდების განსახიერება იყო. ეს ღვთიურობის თვალსაჩინო გამომსახველი ბუჩქი ჩვეულებრივი, უმნიშვნელო, ბუჩქი იყო. მასში იყო ღმერთი. უსასრულოდ მოწყალე ღმერთმა დაფარა თავისი დიდება ამ უბრალო სიმბოლოში, რათა მოსეს შესძლებოდა შეეხედა მისთვის და არ დაწუპულიყო. ასევე, ღრუბლის სვეტებში დღისით და ცეცხლის სვეტებში”ღამით უფალი ელაპარაკებოდა ისრაელს, ამცნობდა თავის ნებას და თავისი მადლით აკურთხებდა მას უფლის დიდება დამდაბლებული, ხოლო მისი ძლიერება - დაფარული იქნა რათა უძლურ ადამიანს გაეძლო მისთვის. ასევე ქრისტეც უნდა მოსულიყო „ჩვენს დამდაბლებულ სხეულში" /ფილ. 3:21/ და „ადამიანის მსგავსი უნდა გამხდარიყო“ წუთისოფლის თვალში მას არ ჰქონდა დიდება, რომელიც ადამიანებს მისკენ მიიზიდავდა. და მაინც - იგი ხორციელად მოსული ღმერთია, ზეცისა და დედამიწის ნათელი. მისი დიდება, უზენაესობა და ძლიერება დაფარულ იქნა, რათა მისთვის შესაძლებელი ყოფილიყო ახლო ურთიერთობა ცოდვითა და მწუხარებით დამძიმებულ ადამიანებთან.
უფალმა მოსეს მეშვეობით უბრძანა ისრაელს: „გამიკეთონ საწმიდარი. რომ დავივანო მათ შორის" /გამოს 258/ და იგი ბინადრობდა საწმიდარში, თავის ხალხს შორის. უდაბნოში მომქანცველი მოგზაურობისას უფლის დიდების გაშომხატველი სიმბოლო მათთან იყო. ასევე დადგა ქრისტემ თავისი საწმიდარი ადამიანთა შორის. მან გაშალა თავისი კარავი ადამიანთა კარვების გვერდით, რათა ეცხოვრა მათ შორის და ეჩვენებინა თავისი ღვთიური ხასიათი. და „სიტყვა იქცა ხორცად და დამკვიდრდა ჩვენს შორის, მადლითა და ჭეშმარიტებით აღსავსე და ჩვენ ვიხილეთ მისი დიდება, როგორც მამისაგან მხოლოდშობილის დიდება" |იოან. 1/4/.
რადგანაც იესო მოვიდა და ცხოვრობდა ჩვენთან შევიტყვეთ. რემ
